Yoldas
======

Maşın paylaşımı saytı


===============================

Layihənin adı  YOLDAŞ



Xülasə 

Bildiyimiz kimi, Bakı şəhəri artıq dinamik inkişaf edən böyük meqapolisdir və əhalinin sıxlığının və gəlirinin
artmasının nəticəsidir ki, nəqliyyat parkı sürətlə iriləşir. Bu əhalimizin yaşayış səviyyəsinin artmasına səbəb 
olmaqla yanaşı, şəhərdəki böyük nəqliyyat sıxlığına və ekoloji vəziyyətin pisləşməsinə gətirib çıxarır. Bizim 
məqsədimiz bu problemin aradan qaldırılmasıda pay sahibi olmaqdır. Təklif edəcəyimiz proyekt əhalinin nəqliyyata olan 
ehtiyacını informasiya texnologiyalarının tədbiq etməklə alternativ nəqliyyat növlərilə təmin olunmasına hesablanıb.  
Azərbaycanda ekspluatasiya olunan minik avtomobillərinin çoxu 5 yerə hesablanıb. Əhalimizin böyük hissəsi minik 
avtomobillərindən istifadə edərkən yalnız bir yeri tutur, yerdə qalan 4 yeri istifadə etmir. Bizim məqsədimiz şəxsi 
avtomobillərdəki həmin boş yerləri doldurmaqda vasitəçi rolunu oynamaq, beləliklə də həm şəxsi avtomobil sahiblərinə 
maliyyə xərclərini azaltmaq, həmçinin sərnişinlərin əlavə nəqliyyat vasitələrinə istifadə etməməyini təmin etmək, 
və nəticə etibarilə əlavə avtomobillərə ehtiyacı azaltmaq.
Bizim vasitəçiliyimiz İT dəstəkdə özünü ifadə edəcək. Avtomobilindəki boş yerləri müəyyən pul məbləğində yolları 
üst-üstə düşən “yolçular”la bölüşməyə hazır “sürücülər”lə həmin məbləği ödəməklə avtomobillə hərəkət etmək istəyən 
“yolçular”ın görüşdürmək məqsədi ilə çoxfunksiyalı web-sayt yaratmaq fikrimiz var.
Biz bu texnoloqiyanı qardaşımla Almaniyada iştirak etdiyimiz yay məktəbdə effektiv tədbiq olunduğunu müşahidə etdik.
Bu proses xaricdə carpool və ya carpooling adlarnır və kifayət qədər populyardır. Buna görə də, bunu Azərbaycanda 
tədbiq eləmək qərarına gəldik. Bu  proyektin mexanizmini, texnoloji xüsusiyyətlərin, büdcəsini və lahiyə strategiyasını 
ətraflı  olaraq növbəti xanalarda göstərilib. 



İnnovasiya və texnoloji yeniliyi 

İndiyə kimi Azərbaycanda eyni avtomobili bölüşərək qeyri-kommersiya məqsədlərdə istifadə olunan nəqliyyat vasitələri 
olmayıb. Azərbaycanda, xüsusilə də Bakıda minik avtomobillərimiz çox qeyri-effektiv istifadə olunur. İş günlərində, 
işə çıxma və evə dönmə saatlarında isə bu daha nəzərə çarpandır. Minik avtomobillərində sürücüdən savayı sərnişin olmur.
Layihənin baza ideyası çox bəsitdir: maşını olan sürücü öz marşrutunu veb-saytdakı formaya daxil edir. Əlavə məlumatları 
daxil edir: nə zaman yola düşəcəyini, nə zaman geriyə dönəcəyini, bu marşrutu periodik olaraq edib - etməyəcəyini, 
neçə sərnişini özü ilə birgə götürə biləcəyini, və adam başına düşən yol xərcini qeyd edir. Bəli, gediş haqqı deyil də,
məhz yol xərci. Çünki sürücünün sərnişinləri daşımaqda kommersiya məqsədləri olmamalıdır. Maşını paylaşmağın(Car pooling)
əsas prinsipi sürüçü üçün nəqliyyat xərclərinin azaldılması, sərnişinlər üçün isə bir neçə ümumi istifadədə olan 
nəqliyyat vasitələrinin istifadəsinə nisbətən daha rahat olan yalnız bir minik avtomobilindən istifadə edərək və təxmini
eyni yol xərci ilə mənzil başına çatmasıdır. Sərnişinlər öz növbələrində veb-saytda istədikləri marşrutu və vaxt 
aralığını daxil edirlər. Veb tədbiqin ağıllı alqoritmi sərnişinlərə lazım olan sürücülərin mövcud təkliflərini ekrana
çıxardır və sərnişinlər öz seçimlərini edirlər.
Veb-sayt Google Maps API açıq mənbə kitabxanasından istifadə edir ki, bu da öz növbəsində istifadəçilər üçün marşrutun
xəritəsini təmin edir. Veb-saytda həmçinin istifadəçilər üçün reytinq sistemi də qurulacaq. Eyni avtomobili paylaşmış 
istifadəçilər bir-birlərinə qiymət vermək ixtiyarında olacaqlar. Saytın arxa tərəfi, verilənlər bazası OWASP 
təhlükəsizlik cəmiyyətinin qoyduğu standartlara cavab verəcək ki, istifadəçilərimizin saytda yerləşdirdiyi bütün şəxsi 
məlumatları gizli saxlanılsın.



Strategiya, bazar və rəqabət

Azərbaycanının avtomobil parkı son 20 ildə 0.5 mlyn-dan 1.25 mlyn-a qalxıb. Bu böyük rəqəm olsa da, beynəlxaq 
standartlara hələ də çox var. İctimai nəqliyyatdakı basa-baslar, yoldakı tıxaclar bizdə nəqliyyat sisteminin yaxşı 
inkişaf etmədiyini göstərir. Belə bir vəziyyətdə nəqliyyata aid proyektlər istənilən halda dəyərlidir. Bizim lahiyəmizin
xüsusiyyətləri isə onu daha da dəyərli edir. 
Lahiyəmiz iki iri seqmentə hesablanıb. Birinci seqment  - şəxsi avtomobili ilə Bakının periferiyasından və Sumqayıtdan
Bakıya iş dalınca və ya oxumağa gedən və şəhərlərarası səyahət edən on minlərlə vətəndaşlardır ki, yol xərclərini 
azaltmaqda maraqlıdırlar. İkinci seqment - eyni xarakteristikalı, lakin şəxsi avtomobili olmayanlardır ki, taksi pulu 
verməyə gücü çatmır, lakin eyni rahatlılıqda maraqlıdı və yaxud şəxsi avtomobilindən istifadə etməyərək puluna qənaət
etmək istəyir. 
Bizim təqdim edəcəyimiz xidmət bu iki seqmenti bir saytda qarşılaşdırmaqdır.Bizim sayt və carpooling-in özü Azərbaycanda
populyarlaşana qədər xidmətimizin pulsuz təşkil olunmağı nəzərdə tutulub, lakin kifayət qədər populyarlaşandan sonra 
sürücülər üçün pro-istifadəçi funksiyaları yaratmaq fikrindəyik ki, yalnız onlar üçün saytdakı bütün xidmətlər aktiv 
olacaqdır. Əsas gəlir mənbəyimiz kimi də məhs pro-istifadəçi xidmətinə görə alacağımız məbləğdir. Əlavə gəlir mənbələri 
kimi kontekst reklamı, partnyorluqlar ekoloqiyaya bağlı beynəlxalq qurumlar və Azərbaycan Ekolojiya və Təbii Sərvətlər
nazirliyini görürük.
Əsas gəlir mənbəyimizə aid qiymətləndirmə siyasətimiz barədə danışmaq istəyirik.
Statistikaya baxanda Azərbaycanda 1.25 mlyn nəqliyyat vasitəsinin olduğunu görürük. Onlardan 2/3 və ya 833 mini  Abşeron
yarımadasında, yəni bizim hədəf bazarımızda yerləşir. 
1.25 mlyn*2/3= 833 min
Həmin saydan heç olmazsa 30% şəxsi avtomobindən tək istifadə etdiyini hesablasaq xidmətimizdən potensial olaraq 250 min
nəqliyyat vasitələri sahiblərinin istifadə edə biləcəyini görürük. Bu rəqəm bizim potensial hədəf bazarımızı göstərir. 
833 min*30%=250 min
Həmin 250 min nəfərdən 25% şəxsi avtomobilindən yaxın gələcəkdə bölüşməyə razı olduğunu hesablasaq alınır 63 min
nəqliyyat vasitəsi sahibləri. Bu rəqəm bizim real hədəf bazarımızdır.
250 min*25%=63 min.
Bu 63 mindən daimi olan 7 min istifadəçidən saytımızın pro user xüsusiyyətlərinə istifadəyə görə illik cəmi 9 manat 
abonent haqqı alsaq illik gəlirimiz eləyir 63 min AZN. 
7min*9=63 min AZN
Bu hesablama ən konservativ hesablamalardı. Biz 2 qat və daha yuxarı rəqəmləri təxmin edirik, lakin konservativ 
yanaşmaya üstünlük veririk.
 Sözsüz ki, bu mərhələyə keçid xidmətimizin və web-saytımızın kifayət qədər populyarlaşdığından sonra baş verəcək,
bu mərhələyə keçid isə 1 il 1.5 il sonra hesablayırıq. Yəni 1.5 ildən sonra bizim lahiyə kommersiya əsaslarına keçərək 
yalnız reklamdan deyil birbaşa fəaliyyətindən gəlir gətirməyə başlayacaq. 
Bizim ən böyük üstünlüyümüz bazarda belə xidmətin olmamasıdır. Bu boşluqdan istifadə edərək rentabelli biznes yaratmaq
mümkündür. 



Layihənin büdcəsi

Lahiyəmiz üzərində ilkin olaraq iki nəfərlik komanda işləyəcək . Lahiyəmizin tələblərin iki nəfərlə ödəyəcəyini 
düşündüyündən əlavə insana hələlik ehtiyac yoxdur. Proyektin üzvlərinin yaxın qohumluq əlaqələri (qardaş) olduğundan
maaşa əlavə xərclər olmayacaq və beləliklə 3000-4000 AZN qənaət olunacaq. 
İlkin mərhələdəki ( 1 il) təxmini xərclərimiz
domeni xərcləri,  20-50 AZN
reklam xərcləri - 1000-1500 AZN ( sosial şəbəkələrdə) 
gözlənilməyən xərclər üçün rezerv 200 AZN

Lahiyənin ilkin mərhələsində 1220-1750 AZN ehtiyac olacaq. Bu məbləğ lahiyənin kommersiya əsasların çatdırmağına ilkin
hesablamalarımıza görə, kifayət edəcək.



Komanda / İdarəetmə

Komandamız ilkin olaraq iki üzvdən ibarət olacaq.  Nicat-ın üzərinə bazar araşdırması, reklam-a aid problemlər,  hüquqi problemlərin həlli və maliyyə yardımı həll etməsi,  Qüdrətin üzərinə isə veb-programming-ə aid bilikləri tədbiq etməklə saytın yaradılmasını təmin etmək düşür. Bunların ilkin mərhələdə kifayət edəcəyini düşünürük. Əlavə üzvlərə ehtiyac  lahiyənin sonrakı mərhələlərində yarana bilər. Belə ki, yaradılan saytın dizaynın qurmaq üçün veb-dizaynerə ehtiyacımız ola bilər, lahiyəni kommersiya əsaslarına keçirdikdə isə saytımızın sərfəli və düzgün reklam olunması üçün marketoloq-a ehtiyacı qaçılmazdır. Bunun üçün bu xidmətlərin outsorce edilməsini kifayət hesab edirik. 
Qrupumuz haqqında
Nicat - böyük qardaş, 4-cü kurs tələbəsi, Deloitte-da audit mütəxəssisi işləyir. Proyektə ehtiyac olarsa öz əlaqələrindən istifadə edib biznesə dair professional konsultasiya cəlb edə bilər. İqtisadiyyata, biznesə və biznesə aid hüquqi tələbləri dair bilikləri genişdir.
Qüdrət - ortancıl qardaş, 3-cü kurs tələbəsi, Prezident Təqaüdçüsü. Web-programmingə dair dərin bilikləri var. Lazım olarsa kənardan IT və programming-in fərqli yönlərinə aid yardım cəlb edə bilər.
Qrupumuzun əsas üstünlüyü kimi qrupun iki qardaşdan və iki fərqli sahədən biliyi olan insanlardan ibarət olduğunu düşünürük.  
